# Panta rhei ... i to szybko!

Mam taką znajomą. Ma zaradnego męża, ale gdy *pojawiło się* drugie dziecko, 
jej posada na uniwerku z dnia na dzień okazała się mało satysfakcjonująca finansowo.
Zorientowała się, że firmy desperacko poszukują programistów, niekoniecznie po studiach z informatyki. 
Kupiła kurs programowania w Java, potem jeszcze dołożyła SQL i złożyła CV. Zawsze miała więcej odwagi.
Na początku szło gładko, proste projekty backend-owe i praca w przyjaznym zespole SCRUM. 
A potem zrzucili ją z helikoptera na pole bitwy, pokazali kierunek natarcia i się zaczęło! 
Kule świstały, koledzy zajęci swoimi problemami, więc nikt nie miał czasu tłumaczyć,
która amunicja pasuje do którego karabinu. 

Słowem ... stres. 

Nigdy nie miała problemu poprosić o pomoc z zewnątrz.
Jakoś się zmówiliśmy, bo ja akurat miałem nieco wolnego czasu między jednym projektem a drugim. 
Ona ma włoskie korzenie, więc naturalnie jej przychodziły konsultacje między przygotowaniem kolacji 
a przykuwaniem uwagi całej rodziny i mojej również towarzyskiej połowy.
Po pół roku pracy nad co-trudniejszymi zadaniami zrobiło się stabilniej. 
Zauważyła jednak, że ma łatwość podejmowania się w pracy różnych *Mission Impossible*. 
Nie ... nie nazywa się Cruz. Trochę z powodu osobowości, bo lubi się angażować w cudze problemy, 
ale najczęściej z powodu braku orientacji co jest łatwe a co trudne. 
Zatem co Sprint wpadała kolejna encyklopedia do przeczytania. 
A to trzeba poprawić skrypty Gradle, a ona pracowałam tylko z Maven. 
A to trzeba ujarzmić Server Side Events w JEE, a nie w Spring, którego się nauczyła. 
A to trzeba dopisać *prościutkie* GUI w Angular. Zmieniła zespół z back-end na front-end *na chwilę*.
Skoro jej dobrze poszło, to może zmieniłaby taki drugi program ... spoko. 
Zaraz, on jest zrobiony w jakimś NgRx. Chryste, o co tu chodzi?
Doświadczeni koledzy nie rwą się do pomocy, bo przecież:
* mają swoich problemów pod korek,
* nie kształcili się na szkoleniowców,
* a nuż ten eksperyment ma ich zastąpić.

Słowem ... stres i samotność.

A do tego dochodzi presja ze strony medialnych doniesień, bo przecież Steve Jobs wielkim człowiekiem był,
a Elon rakiety buduje, a *chińczycy trzymają się mocno*. Też chciałoby się też udowodnić światu swoją wartość.
No bo, jak mówi Marek Kondrat dla ING, *Moje zmienia wszystko*. 
Znajoma uświadomiła sobie właśnie, że może lepiej zostać analitykiem.
Jest nadal sprawna w kontaktach między ludzkich. Na tyle sporo już wie o technologii, aby rozumieć ograniczenia. 
Ma już wyczucie, które funkcje będzie prosto zrealizować, a gdzie będą schody i trzeba, 
aby się biznes trzy razy zastanowił czy są krytyczne. 
Z drugiej strony nie mam szans ścigać się ze starszyzną o posadę architekta.

Słowem ... stres, samotność i niedająca zasnąć ambicja.

Po co ja Wam to opowiadam? Bo moja znajoma i całe to doświadczenie przypomniało mi, 
że nasze poletko IT rozwija się od kilkudziesięciu lat w tempie geometrycznym.
Pierwsze pokolenie tworzyło produkty praktycznie *od zera* ucząc się zasadniczo na własnych błędach.
Drugie pokolenie budowało na tych fundamentach, rozumiejąc świat *pod-maską*.
A moje pokolenie stworzyło już tysiące elementów:

* systemów operacyjnych i ich dystrybucji,
* baz danych i serwerów aplikacji,
* języków programowania i modelowania,
* bibliotek i framework-ów,
* metod i narzędzi testowania,
* silników gier,
* stosów przetwarzania,
* i dużo, dużo innych.

Słowem ... wieża Babel.
    
A od kolejnych pokoleń wymaga się, aby przyswoiło te hałdy wiedzy w locie.
Najlepiej na własny koszt, zanim się w ogóle zatrudnią.
Bo potem, pod presją osiągnięcia wyników *na wczoraj*,
nie będzie ani komu, ani kiedy, tłumaczyć im standardów, wzorców projektowych czy narzędzi. 
Wśród menadżerów dominują często ludzie o zapleczu sprzedażowym oraz konstrukcji *zróbcie to dla mnie*, 
którym zwyczajnie trudniej pojąć, z jakim wyzwaniem mierzy się ten nowy deweloper albo tester. 
Miał szkolenie, ciągle słyszę. 

I ta moja znajoma mi powtarza, *Stary, nawet nie wiesz ilu mam znajomych, 
którzy też potrzebują, aby ktoś im to wyjaśnił.*
