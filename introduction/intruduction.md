# Panta rhei ... i to szybko!

Mam taką znajomą. Dwójka fajnych dzieci, obrotny mąż i mało ją satysfakcjonująca praca na uniwerku.
Zorientowała się, że firmy desperacko poszukują programistów, niekoniecznie po studiach z informatyki. 
Oferują niewygórowane wymagania i miękkie lądowanie w świecie programowania. 
Kupiła kurs programowania w Java, potem jeszcze SQL i złożyła CV. 
Zawsze miała więcej odwagi.

Na początku gładko szło, proste projekty backend-owe i praca w zespole SCRUM. 
A potem zrzucili ją z helikoptera na pole bitwy, pokazali kierunek i się zaczęło! 
Kule świstają a koledzy zajęci swoimi problemami, więc nikt nie ma czasu tłumaczyć,
do czego służy, który karabin. 

Na jej szczęście nigdy nie miała problemu poprosić o pomoc z zewnątrz. 
Jakoś się zmówiliśmy, ja akurat miałem trochę wolnego czasu między jednym projektem a drugim. 
Ona ma włoskie korzenie i miała zacięcie do konsultacji między gotowaniem kolacji 
a przykuwaniem uwagi całej rodziny.

Po pół roku konsultacji i wspólnej pracy nad trudniejszymi zadaniami zrobiło się stabilniej. 
Zauważyła jednak, że ma łatwość podejmowania się różnych *Mission Impossible*. 
Nie ... nie nazywa się Cruz. Częściowo z powodu osobowości, a najczęściej z powodu 
zrozumiałego w jej wypadku braku wiedzy. 

Co Sprint kolejna encyklopedia wymagała przeczytania.

A to trzeba poprawić skrypty Gradle. Zaraz, co to jest Gradle? Wcześniej pracowałam z Maven. 
A to ujarzmić Server Side Events w Oracle JEE, a nie w Spring, którego akurat się nauczyłam. 
A to trzeba *prościutkiego* rozszerzenia klienta w Angular i jakimś tak NgRx. Chryste, o co w nim chodzi?
A to ... itd.

Starsi koledzy nie rwą się do pomocy, bo: 
a) mają swoich zadań pod korek, 
b) nie kształcili się na szkoleniowców,
c) a nuż ten eksperyment ma ich zastąpić tańszą młodzieżą.
